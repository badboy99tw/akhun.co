---
title: 台灣的路
cssclass: song
---

作詞：王銘宏
作曲：王銘宏
編曲：噴火器

```
這段坎坷 ê 路程，有我也有你；
有笑容，有悲傷，參著目屎 hām 汗水。
雖然頭前 ê 路，hiah-nī 黑暗 hiah-nī 長，
家在有你，陪我勇敢行落去。

這片溫柔 ê 土地，有可愛 ê 人民；
用生命，用青春，譜著美麗 ê 歌詩。
毋管大雨咧淋，毋驚塗跤咧動，
為著未來，作伙拍拚。

台灣啊，台灣啊，你是我 ê 母親我 ê 名。
毋管別人安怎折磨你甲我，咱總是愛甲目屎擦乎焦。
台灣啊，台灣啊，光明 ê 未來已經咧等咱。
只要堅定信心大步向前行，蕃薯仔子，一定代代湠。
```
