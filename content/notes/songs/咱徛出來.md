---
title: 咱徛出來
cssclass: song
---

詞／Lîm Chìn-khun 
編曲／Andy Baker

```　
天 iáu未光 kha-báng 揹--leh tiō 緊出門
用理想做 tsá-tǹg 艱苦腹內吞
雨落袂 suah hōo-mua am--leh mā tio̍h-ài 行
只要有你做伴 我 tiō 袂孤單
　
時間無早 oo-tóo-bái 牽--leh uì 小路騎
直路毋是我行 故事 ka-kī 寫
烏雲 teh 散 拳頭拇 tēnn--leh koh 繼續拚
只要lán 行 sio-uá siánn-mi̍h 攏毋驚
　
希望開始 uì 雙跤 tsit-má 我 tiō beh 起行
用自信 ê 歌聲 唱出自己 ê 歌
　
明知路歹行 勇氣承擔
看著日頭上山 未來 tiō tī hia
明知路歹行 但我志氣滿滿
Lán khiā--出-來 Lán khiā--出-來
　
明知路歹行 勇氣承擔
看著日頭上山 未來 tiō tī hia
明知路歹行 lán是勇敢 ê 台灣囡仔
Lán khiā--出-來 擔起 lán ê 運命
　
Lán khiā--出-來 擔起 lán ê 運命
```